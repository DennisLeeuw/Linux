De root-gebruiker\index{root-gebruiker} is op een Linux-systeem almachtig. Deze gebruiker mag alles inclusief het systeem stuk maken en dat is helemaal niet zo moeilijk om te doen. Juist omdat root alles mag is het niet verstandig om als de root gebruiker op een systeem te werken. Doe zoveel mogelijk als een normale gebruiker. Pas als het echt niet anders kan doe je het als root.

Inloggen als root zou je eigenlijk nooit moeten doen. Als je iets als root wilt doen gebruik je \texttt{sudo} (Super User Do), zie daarvoor de volgende sectie.

Om te werken als een andere gebruiker is er \texttt{su} (switch user), dit kan je natuurlijk ook gebruiken om root te worden en die verleiding is waarschijnlijk groot. Maar wen jezelf aan om dat niet te doen en \texttt{sudo} te gebruiken om handelingen als root uit te voeren.

