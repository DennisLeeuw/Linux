In de Unix wereld zeggen we altijd 'Everything is a file and if it is not a file it is a process'.

Processen die op de achtergrond draaien heten daemons in de Unix-wereld. Ze zijn ook bekend als services, zeker in de Windows wereld. Daemons zijn dus processen waar je weinig van merkt en die rustig hun werk staan te doen. Deze processen draaien zonder dat ze input van de gebruiker nodig hebben.

Bekende daemons zijn bijvoorbeeld web- of mailservers, maar het kan ook een printserver zijn. Op een Linux-machine, ongeacht of het een desktop of een server is, draaien verschillende daemons in de achtergrond.

