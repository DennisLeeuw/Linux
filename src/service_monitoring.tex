In de sectie over \texttt{journalctl} hebben we gezien hoe we informatie over een proces kunnen opvragen. We kunnen zien of een daemon gestart of gestopt is. Daemons zijn processen die op de achtergrond draaien en die allerlei taken kunnen uitvoeren. Zo is \texttt{cron} een daemon, maar een daemon kan ook een mail-server of web-server zijn. Deze laatste twee luisteren op het netwerk naar inkomende verbindingen. De mail-server doet dat voor inkomende mail op poort 25 en de web-server op poort 80. Het is handig als we kunnen zien welke processen er draaien en wat ze aan het doen zijn. Dit hoofdstuk beschrijft enkele commando's die we daarvoor kunnen gebruiken.
